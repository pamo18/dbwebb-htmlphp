
            <h1>Redovisning</h1>

            <p>Detta är redovisningssidan för kursen Webbteknologier, htmlphp.</p>

            <section>
            <h2>Kmom01</h2>
            <p>Genom att komma igång med htmlphp kmom01 så har jag kunnat testa labbmiljön så att allting fungerar som den ska.  Jag jobbar mest på en Mac dator, men har tillgång till Windows och Linux om det behövs.  Jag använder Atom som texteditor men har tidigare använt Coda och Sublime Text, än så länge tycker jag Atom fungerar minst lika bra.</p>

            <p>Jag har koll på hur DBWebb fungerar i terminalen, där jag har synkroniserat filerna lokalt till studentservern samt använt validerings funktionen för att testa min kod.  Eftersom jag har använt Mac i många år så är terminalen ett naturligt verktyg förr mig för att kunna göra saker snabbare eller komma åt viktiga inställningar som inte är tillgängliga annars.  Jag uppskattade utmaningen 'Intro-challenge' eftersom jag var tvungen att undersöka de olika kommandon för att lyckas så effektivt som möjligt, då lärde jag mig en hel del.  </p>

            <p>Jag har tidigare efarenhet inom HTML, CSS och PHP och känner mig relativt bekväm i området.  Jag har studerat några kurser på Codecademy.com samt labbat en del hemma med godkända resultat.  Självklart kommer jag utveckla mig mycket mer framöver för att kunna bygga webbsidor och webbprogram snabbare, snyggare samt mer komplicarade.  Det jag ser fram emot mest är att kunna bygga ett databas drivet webprogram med hög användavänlighet inom handel/e-handel.</p>

            <p>Än så länge har allting gått problemfritt med det olika kursmoment, men jag vet att vissa saker kommer ta längre tid än planerat, då jag vill jobba på med kursarna för att kunna har mer tid över när det behövs mest.  På DBwebbs YouTube kanaler finns det många videor som är tydliga och informativa, dessa kommer jag utnyttja mycket under programmet.</p>

            <p>Min TIL var att jag nu vet hur man kan separera ett HTML dokument med hjälp av PHP, tex en header och footer i seperata filer, för att inte repetera onödiga koder, vilket resulterar i ett mer optimerat projekt.  Då kan man enkelare vidareutveckla och underhålla koden samtidigt som det blir lättare att läsa.</p>

            <p>Jag kommer försöka programmera så mycket som möjligt för att testa nya saker och bli bättre på det jag redan kan.  Jag känner redan nu att jag kommer trivas på programet Webbprogrammering hos BTH.</p>
            </section>


            <section>
            <h2>Kmom02</h2>
            <p>Genom Kmom02 inom HTML & PHP har jag utvecklat min Me-sida så att den är responsiv, mer attraktiv samt mer professionell.  Jag har tidigare erfarenhet inom HTML och CSS så en hel del kände jag igen, som hur man gör en sida responsiv och hur man kan styla.  Däremot har jag inte jobbat så mycket med PHP förut, men nu förstår jag hur viktigt detta kommer vara framöver.</p>

            <p>Med PHP kan jag påverka data så att den är mer relevant och lättare att läsa.  Jag kan dela upp sidan i mindre bitar, som en separat header och footer, vilket ger mer flexibilitet under sidans utveckling.  Med större webbplatser är det väldigt viktigt med en bra struktur och användarvänlighet, för både användaren och utvecklaren, nu känner jag bättre till hur detta ska ske.  Eftersom jag själv vill vara väl strukturerat i mitt arbetssätt så är detta ett naturligt steg för mig.</p>

            <p>Jag har en viss erfarenhet inom JavaScript, vilket påminner mig en hel del om PHP.  Jag känner igen Villkorssatser, iterationer samt funktioner och denna erfarenhet har jag använt, där syntaxen är lite annorlunda.  Jag förstår att mycket inom programmering är i sig likt, det viktigaste är att man tänker rätt, som en dator.  Allting är svart eller vit, ja eller nej, där man behöver forma frågan rätt för att få det önskade resultatet.  Sen när man har ett svar kan man manipulera detta ännu mer.  Programmering är väldigt roligt när det går bra samt väldigt utmanande när det komplicerar sig.</p>

            <p>Jag tycker att PHP-labben är ett roligt sätt att testa mina kunskaper.  Man får en klar bekräftelse om svaret är rätt eller fel, samt olika poäng beroende på svårigheten.  Det flesta frågor är relativt enkla men vissa frågor är klurigt formade, så man måste läsa noggrant.</p>

            <p>Min TIL för detta moment är nog hur man kan hämta statistik om sidan, som responstid osv.  Detta ser proffsigare ut samt kan visa om något är fel.</p>

            <p>Hittills är jag väldigt nöjd med kursen, den känns väl strukturerat och följer ett lagom tempo.  Än så länger känner jag igen mycket, så jag ser fram emot nya utmaningar för att utveckla min nuvarande kompetens ännu mer.</p>
            </section>


            <section>
            <h2>Kmom03</h2>
            <p>Nu har vi gått igenom arrayer, en sorts datastrukturer.  Jag har tidigare jobbat lite med arrayer i JavaScript och konceptet är ungefär samma.  Det finns många sätt att jobba med arrayer, där man kan lagra mycket information i en numerisk ordning eller med en sträng och värde, key/value system.  Man kan har en array inom en annan array också, en så kallad multidimensionell array.  Det finns många sorterings funktioner till arrays, som asort(), arsort() samt  array_slice().  Det kan vara en utmaning ibland att veta vilken funktion som behövs men det är bara att testa för att se resultatet.</p>

            <p>Utöver arrayer har jag nu uppdaterat min me-sida till en multisida med en sidkontroller.  Detta koncept var nytt till mig då jag har bara använt separata sidor förut.  Men nu förstår jag varför man skulle föredra en multisida struktur, där huvudsaken är återanvändning av kod för att minimera onödiga requests samt bättre säkerhet.  Nu behöver jag bara ändra en Footer en gång för att påverka alla sidor samtidigt, vilket sparar mycket tid.  Jag har en array av alla sidor som finns och kan då loopa genom arrayen för att automatiskt skapa en navbar till dessa sidor, samtidigt kan jag jämföra den aktiva sidan med det olika menyval så bara den aktiva menyval är stylat annorlunda.</p>

            <p>Nu vet jag bättre hur och varför man använda PHP ihop med HTML, då kan man förbättra säkerheten, hämta statistik och andra metoder för att skapa en mer avancerad och säker sida.  Jag känner mig rätt nöjd med min me-sida just nu, där mitt nästa mål är att skapa en bättre navbar till mindre skärmar då det finns mindre plats för att presentera alla val.  Att kunna skapa inloggnings möjligheter ser jag också fram emot.  Jag är väldigt nöjd med just kontrollpanelen som används i min multisida, detta kommer jag utveckla ännu mer för att styra hela sidan på ett och samma ställe.</p>

            <p>Jag har lärt mig mest genom era välskrivna guider samt YouTube videor som är tydliga och väl informerande.  PHPs hemsida är också ett väldigt bra informations verktyg, där alla inbyggda funktioner är förklarade.</p>

            <p>Min TIL är hur man kan använda en multisida struktur med kontrollpanel för att minimera kod och förbättra säkerhet.</p>
            </section>



            <!-- Redovisningstext för kmom -->
            <section>
            <h2>Kmom04</h2>
            <p>Jag har nu genomfört kmom04 och allting gick bra.  Jag har jobbat med funktioner inom PHP och det känns ungefär samma upplägg som inom Python.  På grund av att jag kände till konceptet gick den delen av uppgiften relativt snabbt.  Jag har jobbat in några funktioner inom min me sida, som tex att kalla en funktion för att kolla om det finns en SESSION värde för valt tema, en CSS väljare.  Funktionen returnera det valda CSS filnamnet om det finns, annars blir en default CSS fil vald.   Detta kändes som en bra användning av en funktion och jag försöker hitta på fler användningsområden inom min me-sida.  Jag har greppat funktioner bra nu.</p>

            <p>Inom CSS känner jag mig bekväm också, ingen mästare men jag kan göra det jag behöver.  Det finns många olika inställningar att välja ifrån, så man kan justera hur länge man vill egentligen.  Men det finns mycket kvar att lära sig inom CSS, då jag har testat tidigare med bland annat ’transitions’ och vill gärna jobba in dem inom min sida, mest för att snygga till övergångarna i menyval och meddelandena.  Att använda ’Display: none’ för att sedan ändra till ’block’ gör att man kan visa vissa elements efter behov, som ett tillfälligt meddelande.  Boxmodellen med margins, border, padding och content är viktigt att tänka på för att säkerställa att både placering och den visuella presentationen ser bra ut och som man tänkt sig.</p>

            <p>Inom min me-sida har jag byggt in html formulär, POST och en processingsida.  Att hantera information på rätt sätt är en viktig del av en webbsida, samtidigt som den är säker.  POST metoden är hanterat på servern och då mycket säkert, inget är sparat och då måste vi utnyttja en SESSION för lagring av viktiga data.  Inloggningsinformation, statistik och olika val kan sedan hanteras på processingsidan för att påverka sidan.  Loggar man ut eller stänger browsern så försvinner allting lagrade i en SESSION, detta betyder att man måste använda en mer fast lagrings punk för annat innehåll.  Ett Formulär är där vi samlar in data, som är skickat helst med metoden POST, eller GET.  Man ska inte använda GET för känsliga information eftersom det syns i webbsidans URL.  Detta gick bra för mig i min me-sida där jag känner mig nöjd i hur jag har använt POST och SESSION för att logga in, ändra CSS fil, spara notiser mm.</p>

            <p>Min TIL är att kunna använda en SESSION för att lagra data tillfälligt för vidare hantering på en processingsida, detta känns som en viktig egenskap att utnyttja.  Nu kan jag skapa inloggnings möjligheter på ett säkert sätt.</p>
            </section>



            <!-- Redovisningstext för kmom -->
            <section>
            <h2>Kmom05</h2>
            <p>Databaser används väldigt ofta inom webben och inom kmom05 har jag lärt mig om databas versionen SQLite.  Detta är en databas på fil, som kan bifogas med resten av websidan och med möjligheten att kopiera precis som andra filer.  Jag har använt DB Browser mest för att skapa en SQLite databas, samt installerat sqlite3 för terminal hantering och testat en webbaserad klient, phpliteadmin.  Att skapa och hantera en filbaserad databas betyder en mycket enklare installationsprocess samt lättillgänglig.</p>

            <p>En databas används för att organisera data i tabeller för att lättare söka efter, hämta eller updatera specifik infomation.  Man kan skapa relationer mellan tabeller genom Primary Keys, som tex kund ID för personer samt deras aktiviteter.  För att kommunicera med databasen använder vi SQL, ett språk som är relativt enkelt och lätt att förstå.  Man använder en Prepared Statement med platshållare för att ställa en fråga, som tex INSERT INTO persons (first_name, last_name) VALUES (? , ?).  Det finns många olika sorts nyckelord, som tex SELECT för att hämta infomation från en tabell, UPDATE för att uppdatera data, INSERT INTO för att sätta in ny data och DROP TABLE för att ta bort en tabell.  Man använder PHP som mellanman för att knyta ihop websidan och databasen, där man först kopplar upp till den, sedan ställs en fråga i SQL för att hämta ut specifik infomation, eller använda en wildcard(%) för en bredare sökning.</p>

            <p>Jag har använt tidigare lite SQL inom en mysql databas, så jag kände delvis igen syntaxen och hur man forma en query.  Däremot har jag aldrig jobbat med en databas på fil, som SQLite, förut.  PDO (PHP Data Objects) var också nytt för mig, som är ett gränssnitt för att jobba med många olika sorts databaser, så man behöver inte lära sig olika gränssnitt för olika databaser.</p>

            <p>I SQLite övningen så tyckte jag att DB Browser var enkelt att använda och det var bra att man kunde se SQL koden som användes under arbetet.  Jag skrev min egen SQL till slut för att lära mig snabbare.  Jag testade också sqlite3 i terminalen och det är bra att kunna jobba på olika sätt med databaser.</p>

            <p>Övningar inom PDO och SQLite gick bra att utföra, där kom igång-guiden hjälpte till för att skapa egna funktioner för att koppla upp och söka i en databas.  Jag har nu jobbat in en sök funktion till min me-sida där jag skapade från grund en egen SQLite databas samt funktioner för att koppla upp, söka och visa svaren i en html tabell.</p>

            <p>Utöver det vanliga så utnyttjade jag concatenation emellan platshålaren och % wildcarden i en Prepared Statement för att kunna söka med en substräng.</p>

            <p>Min TIL för detta kmom var hur man kan minimera risken av en SQL injection genom att  använda platshållare i en Prepared Statement när man förberedar en databas query.</p>
            </section>



            <!-- Redovisningstext för kmom -->
            <section>
            <h2>Kmom06</h2>
            <p>Inom kmom06 så har jag jobbat vidare med databashantering med hjälp av PHP, PDO och SQL.  Jag har läst ordentligt kom-igång artikeln samt undersökt exempelkod som finns i kursrepot.  Jag känner igen mycket av SQL koden från förra momentet samt från min egen erfarenhet så det känns bra.  Att jobba med PDO känns också bra men jag har varit tvungen att kolla på exempel koden för att implementera den i min me-sida.  Jag skrev mycket kod själv med kollade samtidigt på exempel koden som fanns i artikeln.</p>

            <p>Jag kan koppla upp mig till en databas på ett säkert sätt, genom att använda ’try, catch’ för felhantering och returnera fel meddelande om det dyker upp.  Jag kan förbereda en databaskoppling med en SQL Prepared Statment och vet hur man skapa parametrar för att skicka med ’execute’ kommando.  Jag har också testat olika sorts sorteringsmöjligheter med SQL, som ORDER BY ’position’ ASC.  Resultatet från en SQL Query sparas i en array och kan hanteras och manipuleras i efterhand om så önskas.  I detta kursmoment har jag jobbat med alla databas metoder i CRUD, som är Create, Read, Update och Delete.</p>

            <p>Det svåraste i detta kursmoment var att hitta en lösning till min multi-sida för att kunna använde GET i formulärer och samtidigt styra tillbaks till samma sida.  Problemet var att
            ”?Page=” försvann när formulären blev skickat och då blev man styrd till multi-sidans default sida istället.  Jag löste detta genom att skicka med sidans Page, fast gömd (type=”hidden”) i formulären och nu funkar det utmärkt.</p>

            <p>Jag känner mig nöjd med min me-sida och har lärt mig en hel del till slut.  Databashanteringen samt att jobba med POST, GET och SESSION har varit mest intressanta för mig.  Jag kände igen mycket i början av kursen men nu känns det som att jag har utvecklats och börjar blir utmanad.  Det viktigaste jag har lärt mig under detta kursmoment är att lägga upp min tid så att jag hinner med allt som behövs samtidigt som att jag känner mig ledig under helgerna.  Den största utmaningen var att inte spendera för mycket tid på små justeringar, för det finns alltid något att ändra på eller utveckla men först måste funktionalitet implementeras.</p>

            <p>Jag vill gärna förbättra säkerheten till min me-sidan, som att validera informationen som är skickad i formulär till databasen för att minska möjligheten till en SQL injection.  Också vill jag förbättra utseende på mobila enheter och skapa bättre responsivitet, jobba med transitions och skriva något på min ”about” sida, den är just nu tom.</p>

            <p>Jag genomförda alla extra uppgifter både i labben och me-sidan.  Något som gjordes utöver det vanliga var att Jag har implementerat i me-sidan funktionalitet att skapa en ny rad som har samma position som en annan rad, där alla rader under, pressas ned för att skapa en öppning i tabellen.  Jag skrev en loop för att lägga till ett placerings nummer på alla underrader för att sedan lägga in den nya raden i glappet.</p>

            <p>Min TIL var hur man kan använda Heredoc syntaxen för att skriva längre SQL kod som kan vara på flera rader, det blir då lättare att läsa och skriva.</p>
            </section>



            <!-- Redovisningstext för kmom -->
            <section>
            <h2>Kmom10, Projekt och examination</h2>
            <p>Nu har jag genomfört mitt avslutningsprojekt inom htmlphp, där jag har valt att skapa en webbsida till <a href="http://www.student.bth.se/~pamo18/dbwebb-kurser/htmlphp/me/kmom10/bmo/bmo.php">BMO</a>, Begravningsmuseum Online.  Jag fick en databas med objekt och artiklar samt ett par mappar med bilder för att sedan pussla ihop allt till en funktionell webbsida.</p>

            <p>Mitt första val var att bestämma mig mentalt hur sidan ska se ut och fungera samt vilken style den ska ha.  Jag bestämde mig från början att göra alla optionella uppdrag eftersom jag redan har gjort allting till min me-sida och vill gärna utnyttja kompetensen till detta projekt.  Då bestämde jag att bygga en multisida då det kändes mer flexibelt och effektivt till min flersidiga BMO webbsida.  Eftersom detta ska vara ett online museum så ville jag ha en antik, gammaldags style.  Jag valde då färgerna beige och vinröd som grundfärger, det tyckte jag skulle passa bra.  Utmaningen med en begravningssida var att kunna göra den både seriös samt behaglig och intressant.  Jag valde att ha med en naturbakgrundsbild som kan påminna om en lugn och fin kyrkogård samtidigt som ett lugn och fridfull liv efter detta.  Jag ville också bygga ett lättåtkomlig navbar med nödvändiga länkar till hela sidan som inte kändes för krångligt.  Det finns många bilder i databasen som behöver presenteras också, då har jag skapat olika sätt att komma åt dessa bilder med tillhörande information, där man kan klicka på bilden för att komma till en detalj vy och klicka igen för att se bilden i full storlek.  Med artiklarna kan man också klicka på titeln för att se hela artikeln och tillhörande bilder, om det finns.</p>

            <p>Den första sidan man kommer till är Hem, där efter ett kort introduktion presenteras det en slideshow av olika bilder som är kopplat till BMO samt ett citat med en länk till den tillhörande artikeln.  Denna sida ville jag ha en blandning av text och bilder för att förklara sidans mål samt visa upp lite innehåll som kan locka intresse.  Alla bilder i slideshowen kan man klicka på för att komma till en detaljsida.  Själva slideshowen gjorde jag med enbart HTML och CSS, där jag skapat en ’div’ med flera bilder inuti sin egen ’div’ och CSS kod för att ställa in ’float:left’ så alla bilder ligger bredvid varandra.  Allting sitter i en ’wrapper div’ som är lika bred som alla bilder sammanlagt och ’webkit-keyframes’ används för att flytta bild raden till vänster flera omgångar, där varje omgång flyttas det lika mycket som en bilds bredd.  En ’webkit-animation’ används för en mjuk övergång mellan bilderna.</p>

            <p>I navbaren finns det tillgång till alla artiklar och objekt som finns i databasen.  Artiklarna presenteras ihop på en sida där man kan klicka på titeln för att se artikeln på en egen sida samt om det finns tillhörande objekt.  Både titeln, författaren och publicerat datum syns innan själva artikeln, så man kan se all information i samma vy.  Alla objekt finns också på en egen sida, i en tabell, där man kan enkelt skrolla ned och läsa allt om varje objekt.  Man kan också klicka på objektens namn eller bild för att se en detaljsida.  Jag har skapat en navbar till för att kunna välja de olika kategorierna, som ett filter.  När man lägger sig på en rad så ändras färgen för att enkelt se den valda raden.  Artikeln från Maggy Larsson, Begravningsseder och bruk, finns på en egen sida för att lyfta fram den mer.  Denna artikel är detaljrik samt intressant och då värd en egen sida, där jag kopplade ihop tillhörande bilder, som inte fanns i databasen utan i en egen bildmapp.</p>

            <p>Om sidan är både skriven av mig och från databasen, för att presentera vår kund, BMO ägare Ronny Holm, samt jag, skaparen av webbsidan.  Folk som besöker sidan kan vara nyfikna på hur allting tog form och varför.  Detta är väldigt vanligt bland många webbsidor där man beskriver lite om själva förtaget bland annat.
            Det finns många olika sätt att komma åt webbsidans innehåll.  Alla objekt och artiklar är samlade i var sin sida, där man kan klicka på artikelns namn för att komma till själva artikeln samt tillhörande bilder.  Man kan klicka på bilderna för att komma till en detalj vy, klickar man på bilden igen kan man se bilden i fullstorlek.  Det finns ’nästa’ och ’förra’ knappar för att bläddra lättare bland alla objekt.  På objektsidan kan man filtrera genom de olika kategorier samt se allting i tabellform.  Jag har också skapat en sökfunktion, som finns lättillgänglig i headern, oavsett var man befinner sig på sidan.  När man söker presenteras resultaten snyggt där man kan klicka direkt på bilden eller titeln för att gå vidare.  Trycker man på sök utan att skriva något presenteras alla objekt och artiklar.</p>

            <p>Det jag kände som var viktigast var att skapa ett galleri, det blir snyggare och enklare att bläddra genom alla objekt.  I gallerian ser man 6st bilder per sida med knappar för att se nästa eller förra sidan.  Man klickar på bilderna för att komma åt mer detaljer och klickar igen för att se bilden i full storlek.  Jag användande PHP med $_GET för att räkna ut vilka bilder som ska visas på vilken sida samt om det är en detalj vy eller bara bilden som ska visas.  Så jag har lyckats göra ett galleri, detalj vy och bild vy på en och samma sida, där sidan känner av vilken vy som behövs.  I gallerian har jag använt olika bildstorlekar beroende på vilken vy som är aktiv.</p>

            <p>Sista sidan är en admin sida med login funktion.  Login detaljer ligger i en separat databas för att kontrollera giltiga användare och lösenord.  Sedan skapas en login session och då kan man komma åt admin sidan.  Där kan man skapa, ta bort och redigera artiklar eller objekt samt rensa hela databasen.  $_GET och $_POST används för att processa uppdragen samt olika formulär presenteras beroende på vilken tabell man vill jobba med.  Allting presenteras i tabellform med länkar till själva artikeln eller objekt.  När man har genomfört ett uppdrag så konfirmeras just det man har gjort.</p>

            <p>Nu är sidan klar och jag känner mig stolt.  Jag har kunnat använda allt jag har lärt mig under kursen samt testat några nya saker också.  Att göra ett galleri med PHP och $_GET var roligt att göra, även slideshowen på hemsidan var kul.  Att plocka fram artiklar och objekt från databasen gick också bra, där jag skapade funktioner för att sedan kalla vid behov.
            Det som tog längst tid var själva strukturen och styling som att bestämma var allting ska placeras och hur det ska se ut.  Med tid så blir man säkert snabbare på detta.  Mycket av det jag har skapat nu har jag redan gjort på min me-sida, men nu har jag förbättrat vissa saker samt finslipat lite mer.</p>

            <p>Jag blev klar med projektet ca en vecka innan inlämningsdatum, vilket kändes bra, mest på grund av att jag har varit med under resten av kursen.  Jag känner mig nöjd så länge, kursen har gått bra och flutit på med ett lagom tempo.  Vissa veckor gick snabbare än andra men till slut så har jag hunnit med allt, även alla extra uppgifter.  All information fanns lättillgänglig och bra skrivit samt videor om det behövs.  Att har inlämningar varje vecka känns ok, men kanske skapar lite press.  Man blir mer van att redovisa och jobbar på mindre delar när man lämna in oftare, men det var nästan skönt att har mer tid till detta projekt, det kändes mindre stressigt.  Annars är allt bra tycker jag.</p>

            <p>Mitt betyg för kursen är 8 av 10.</p>
            </section>
